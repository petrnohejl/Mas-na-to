<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="cs" lang="cs">

<head>
	<meta http-equiv="Content-Type" content="text/html; charset=utf-8" />	
	<title>Máš na to! - Manuál</title>
	
	<style type="text/css">
		body {background:#eee;color:#222;font-family:Arial,Verdana;}
		blockquote {font-style:italic;}
		a {color:#222;}
		h2 {margin-top:2em;}
	</style>
</head>

<body>
	<h1>Máš na to!</h1>
	
	<blockquote><p>
		Odhadnete správně své znalosti? Budete opravdu lepší než soupeř? To můžete touto hrou velice snadno zjistit. "Máš na to" je rychlá kvízová hra pro sebevědomé hráče. Svým odvážným odhadem získejte právo ke hře, a pak vyslovte v časovém limitu co nejvíce slov z daného tématického okruhu. Pokud se Vám podaří odhad splnit, získáváte cenné body. Hráč nebo tým, který získá bodů nejvíce, vyhrává. "Máš na to!" je chytrá akční zábava pro malé i velké.
	</p></blockquote>
	
	<h2>Obsah</h2>
	<ol>
		<li><a href="#uvod">Úvod</a></li>
		<li><a href="#navod">Návod ke společenské hře</a></li>
		<li><a href="#ovladani">Ovládání programu</a></li>
		<li><a href="#program">O programu</a></li>
	</ol>
	
	<h2><a name="uvod"></a>1. Úvod</h2>
	<p>
		<a href="http://www.svet-her.cz/zabavne/party-hry/mas-na-to.html">Máš na to!</a> je společenská akční kvízová hra se slovy od vydavatelství <a href="http://www.dinotoys.cz">Dino</a>. Tento program je převedením společenské hry na PC. 
	</p>
	<p>
		Nyní několik slov, proč jsem se rozhodl hru naprogramovat. Na studentském privátu, kde jsme bydleli, vlastnil jeden spolubydlící tuto hru. Několikrát jsme ji hráli s kamarády a velice jsme si ji oblíbili. Později jsme se však museli odstěhovat a tím pádem už jsme neměli možnost hru znovu hrát. Proto jsem se rozhodl, že tuto skvělou hru naprogramuji pro počítač. Hra na PC má navíc několik vylepšení a je zadarmo.
	</p>

	<h2><a name="navod"></a>2. Návod ke společenské hře</h2>
	
	<h3>2.1 Hra obsahuje</h3>	
	<ul>
		<li>1 rotační kostku</li>
		<li>15 karet s tématickými okruhy</li>
		<li>1 návod ke hře</li>
	</ul>
	<p>
		Hra je určena pro 2 hráče nebo 2 týmy.
	</p>
	
	<h3>2.2 Příprava hry</h3>	
	<p>
		Balíček karet zamíchejte a položte doprostřed stolu textem dolů. Vedle balíčku připravte rotační kostku, tužku a papír. 
	</p>
	
	<h3>2.3 Zahájení a průběh hry</h3>	
	<p>
		Každé kolo začínají hráči/týmy odhadem (licitováním), kolik pojmů k danému tématickému okruhu dokážou v časovém limitu vyslovit. 
	</p>
	<p>
		Dané téma je však odhaleno až po ukončení tipování otočením vrchní karty z balíčku. Obvykle se začíná tématem uvedeným na prvním řádku.
	</p>
	<p>
		Časový limit určuje rotační kostka. Kostku roztáčí hráč/tým, který licitováním získal právo hrát. Během rotování kostky se snaží hráč (hráči) říct co nejvíce pojmů. V případě hry v týmech je možné si stanovit pořadí hráčů, kteří budou říkat nahlas pojmy a zvolit hráče, který bude točit rotační kostkou. Zbytek týmu bude v roli poradce. Časový limit končí samovolným zastavením kostky. V tomto momentě se na kostce ukáže bodové ohodnocení vyslovených pojmů (viz níže). Karta s vyčerpaným tématem se odloží na samostatnou hromádku - "odkládací" balík. Téma pro další kolo se čte z nové karty.
	</p>
	<p>
		Po vyčerpání všech karet z původního balíku, se odkládací balík zamíchá a pokračuje se ve čtení témat z druhého řádku atd.
	</p>
	
	<h3>2.4 Pravidla hry</h3>	
	<p>
		Hráči/tymy řeknou nahlas odhad, kolik pojmů vymyslí k tématickému okruhu na kartě, který zatím zůstává skrytý. V tom, kdo jako první vysloví svůj odhad se hráči/týmy pravidelně střídají. Poté co první hráč/tým vysloví svůj odhad, může protistrana začít s navyšováním odhadu. Přebíjení pokračuje, dokud některá ze stran neřekne PASS.
	</p>
	<p>
		Kdo předloží nejvyšší nabídku, vezme rotační kostku, obrátí vrchní kartu z balíčku textem nahoru a přečte tématický okruh. Poté roztočí kostku a snaží se říct v časovém limitu co nejvíce pojmů. Během pohybu kostky druhý hráč/tým počítá vyslovené pojmy a kontroluje jejich správnost. Kolo končí samovolným zastavením kostky. Pokud hráč neřekl dostatečný počet slov, které tipoval na začátku kola, bude jeho odhad 1:1 převeden na záporné body a odečten z bodového konta. Pokud naplnil svůj cíl, dojde k bodování podle vytočeného symbolu na kostce (viz níže). V případě, že některé slovo nebylo správně použito, bude z bodování vyškrtnuto. Jednotlivé body nezapomeňte v průběhu hry zapisovat na papír.
	</p>
	
	<h3>2.5 Bodování podle symbolů na kostce</h3>	
	<p>
		Při bodování je počítán 1 pojem za 1 bod. Konečný výsledek určuje symbol na kostce.
	</p>
	<ul>
		<li><b>1x</b> - Hráč dostane počet bodů, který tipoval. To i v případě, že uvedl více pojmů.</li>
		<li><b>2x</b> - Počet bodů se zdvojnásobí.</li>
		<li><b>+1</b> - Hráč dostane jeden bod navíc. Bod může hráč použít i v případě, že jen s ním splní původní odhad.</li>
		<li><b>-1</b> - Hráči se jeden bod odečte. Odečtení může způsobit, že hráč nesplní limit. Proto je užitečné říci co nejvíc pojmů!</li>
		<li><b>Žolík</b> - Hráč dostane prémii 12 bodů bez ohledu na to, kolik řekl pojmů.</li>
	</ul>
	
	<h3>2.6 Konec hry</h3>	
	<p>
		Hra končí při spotřebování všech tématických okruhů uvedených na kartách. Hra může skončit i po vypršení časového limitu, který si hráči určili na začátku hry. Vyhrává hráč nebo tým s největším počtem bodů na kontě.
	</p>
	
	<h3>2.7 Další herní varianta</h3>	
	<p>
		Před každým tipováním odkryjte vrchní kartu z balíčku. Nyní mají všichni hráči/týmy cca 5 sekund času na přemýšlení, kolik platných pojmů k danému tématu dokážou uvést. Ostatní pravidla zůstávají stejná.
	</p>
	<p>
		Pokud se hráči nedohodnou na správnosti použitého pojmu, rozhoduje o jeho uznání "stříhání". Při "stříhání" se nejčastěji používají tři základní symboly: kámen, nůžky, papír. Kdo zvítězí ve "střižbě", rozhodne o uznání nebo neuznání pojmu.
	</p>
	<p>
		Přejeme Vám správné tipy a hodně zábavy!
	</p>
	
	<h2><a name="ovladani"></a>3. Ovládání programu</h2>
	
	<h3>3.1 Nastavení</h3>	
	<p>
		Po spuštění programu se zobrazí nabídka s nastavením hry. Hráči si vyberou databázi slov, která se načítá z textového souboru.
	</p>
	<p>	
		Dále hráči zvolí způsob ukončení hry - bez limitu, na čas, nebo na počet kol. V případě hry na čas zvolí počet minut, jak dlouho bude hra trvat. V případě hry na počet kol zvolí počet kol, kolik chtějí hrát.
	</p>
	<p>	
		Dále nastaví časový interval, jak dlouho je možné tipovat slova. Čas se pokaždé nastaví náhodně, z daného rozmezí.
	</p>
	<p>	
		Dále hráči nastaví, zda chtějí hrát s modifikátorem. Modifikátor ovlivňuje hodnocení, jak bylo popsáno výše (1x, 2x, +1, -1, žolík).
	</p>
	<p>	
		Nakonec je potřeba nastavit, kolik hráčů/týmů bude hrát. Program umožňuje hru až 4 hráčů. Minimální počet jsou 2 hráči. Hráči dále mohou vyplnit svá jména/názvy týmů.
	</p>
	<p>	
		Poté, co jsou nastaveny všechny požadované parametry hry, je možné spustit samotnou hru. Vpravo dole jsou hlavní ovládací tlačítka pro spuštění/zastavení hry, informace o programu a ukončení programu.
	</p>
	
	<h3>3.2 Databáze slov</h3>	
	<p>
		Databáze slov je uložena v textovém souboru s koncovkou ".txt", který se nachází v adresáři s programem. Je možné si vytvářet vlastní databáze. V textovém souboru jsou uloženy jednotlivé tématické okruhy, každý na zvlášť řádek pod sebe. V nastavení hry lze potom vybrat databázový soubor, ze kterého se budou čerpat okruhy.
	</p>
	
	<h3>3.3 Hra</h3>	
	<p>
		Po spuštění hry se objeví hrací okno. Hráči začnou licitovat. Po skončení licitace je potřeba nastavit, který z hráčů/týmů bude hrát (v seznamu hráčů nahoře) a kolik licitoval slov. Hádání slov začne stisknutím tlačítka "Hrát". Nahoře se objeví číslo kola, náhodně vylosovaný tématický okruh a zbývající čas. Po vypršení limitu zazní varovný signál. Hráč nastaví počet správně uhodnutých slov. V případě hry s modifikátorem program vylosuje náhodný modifikátor. Poté hráč stiskne tlačítko "Zúčtovat" a potvrdí svůj výsledek. Body se přičtou/odečtou vybranému hráči. Výsledky jsou vidět nahoře v seznamu hráčů. Takto se postupuje v každém kole, dokud hra neskončí (vyčerpáním slov z databáze, časovým limitem nebo počtem kol).
	</p>
	<p>
		V případě nějakého omylu lze skóre upravit ručně. V seznamu hráčů vybereme hráče, jehož skóre chceme opravit a stiskneme tlačítko "Upravit Score". Zadáme nové skóre a potvrdíme.
	</p>
	<p>
		V dolním stavovém řádku se zobrazuje název souboru použité databáze slov a počet tématických okruhů v databázi. Dále se zde zobrazuje počet zbývajících minut do konce hry, resp. počet zbývajících kol.
	</p>
	
	<h2><a name="program"></a>4. O programu</h2>
	<p>
		<b>Máš na to!</b><br />
		Autor: Petr Nohejl<br />
		Věnováno Míšovi. Program je freeware.<br />
	</p>
	
</body>

</html>
